<?xml version="1.0" encoding="utf-8"?><feed xmlns="http://www.w3.org/2005/Atom" xml:lang="en"><generator uri="https://jekyllrb.com/" version="4.2.1">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" hreflang="en" /><updated>2022-01-06T13:20:29+01:00</updated><id>http://localhost:4000/feed.xml</id><title type="html">blank</title><subtitle>A beautiful, simple, clean, and responsive Jekyll theme for academics</subtitle><entry><title type="html">Հանճարեղությունը ըստ Պոլ Գրեմի</title><link href="http://localhost:4000/blog/2022/genius/" rel="alternate" type="text/html" title="Հանճարեղությունը ըստ Պոլ Գրեմի" /><published>2022-01-04T21:15:00+01:00</published><updated>2022-01-04T21:15:00+01:00</updated><id>http://localhost:4000/blog/2022/genius</id><content type="html" xml:base="http://localhost:4000/blog/2022/genius/"><![CDATA[<p><em><a href="https://hy.wikipedia.org/wiki/%D4%B3%D6%80%D5%A5%D5%B4_%D5%8A%D5%B8%D5%AC">Պոլ Գրեմի</a> <a href="http://www.paulgraham.com/genius.html">The Bus Ticket Theory of Genius-ի</a> թարգմանությունը:</em></p>

<p>Բոլորը գիտեն, որ մեծ գործեր կատարելու համար պետք է և՛ բնական կարողություն, և՛ վճռականություն: Բայց կա երրորդ բաղադրիչը, որը բավականաչափ լավ հասկացված չէ. մոլուցքային հետաքրքրությունը որոշակի թեմայի նկատմամբ։</p>

<p>Սա բացատրելու համար ես պետք է ոչնչացնեմ իմ հեղինակությունը մարդկանց որոշակի խմբի` ավտոբուսի տոմսեր հավաքողների մոտ: Կան մարդիկ, ովքեր հին ավտոբուսի տոմսեր են հավաքում: Շատ նմուշահաաքների նման, նրանք ունեն մոլուցքային հետաքրքրություն իրենց հավաքածուի մանրուքների նկատմամբ: Նրանք կարող են հիշել տարբեր տեսակի ավտոբուսների տոմսերի փոքր տարբերությունները, որոնք դժվար կլինի հիշել մեզանից յուրաքանչյուրի համար: Որովհետև մենք բավականաչափ ուշադրություն չենք դարձնում: Ի՞նչ իմաստ ունի այդքան ժամանակ ծախսել հին ավտոբուսի տոմսերի մասին մտածելու վրա:</p>

<p>Սա բացահայտում է այ տեսակ մոլուցքի երկրորդ հատկանիշը. իմաստի բացակայությունը: Ավտոբուսի տոմս հավաքողների սերն անշահախնդիր է: Նրանք դա անում են ոչ թե մեզ վրա տպավորություն թողնելու կամ հարստանալու համար, այլ հենց այնպես:</p>

<p>Երբ զննում ես մարդկանց կյանքը, ովքեր ինչ որ նշանակալից աշխատանք են կատարել, նկատում ես մի հաստատուն օրինաչափություն: Նրանք հաճախ սկսում են ավտոբուսի տոմսեր հավաքողի նման՝ ինչ-որ բանի նկատմամբ սեւեռուն մոլուցքով, որն անիմաստ կթվա իրենց ժամանակակիցներից շատերին: Դարվինի՝ «Բիգլով» նավարկության մասին գրքի ամենավառ առանձնահատկություններից մեկը նրա խորը հետաքրքրությունն է բնական պատմության նկատմամբ: Նրա հետաքրքրասիրությունն անսահման է թվում։ Նույնն էլ Ռամանուջանի համար. թերթիկը ձեռքին ժամերով նստած պարզել, թե ինչ է տեղի ունենում շարքերի հետ:</p>

<p>Թյուր է կարծել, թե նրանք «հիմք էին դնում» այն հայտնագործությունների համար, որոնք հետագայում արեցին: Այս դիտարկման մեջ չափազանց մեծ դիտավորություն կա: Ավտոբուսի տոմսեր հավաքողների պես՝ նրանք դա անում էին, քանի որ իրենց դուր էր գալիս:</p>

<p>Բայց Ռամանուջանի և ավտոբուսի տոմս հավաքողի միջև կա տարբերություն: Շարքերը կարևոր են, իսկ ավտոբուսի տոմսերը՝ ոչ:</p>

<p>Եթե ​​ես ստիպված լինեի հանճարի բաղադրատոմսը մեկ նախադասության մեջ դնելու, ապա դա կլիներ հետեւյալը՝ ինչ-որ կարեւոր բանի նկատմամբ ունենալ անշահախնդիր մոլուցք:</p>

<p>Չե՞մ մոռանում արդյոք մյուս երկու բաղադրիչների մասին։ Ավելի քիչ, քան դուք ենթադրում եք: Թեմայի նկատմամբ մոլուցքային հետաքրքրությունը և՛ կարողության փոխնորդն է, և՛ վճռականության փոխարինողը: Քանի դեռ բավարար մաթեմատիկական ունակություններ չունեք, շարքերը հետաքրքիր չեն լինի: Երբ դուք մոլեգին ձեւով հետաքրքրված եք ինչ-որ բանով, ձեզ մեծ վճռականություն պետք չէ. պետք չէ ինքներդ ձեզ ուժեղ մղել դեպի առաջ, երբ հետաքրքրասիրությունն արդեն ձեզ քաշում է:</p>

<p>Կպչուն հետաքրքրասիրությունը նույնիսկ կավելացենի ձեր բախտը բերելու հավանականությունը: Բախտը, ինչպես ասում էր Լուի Պաստյորը, ժպտում է պատրաստված մտքին: Եւ եթե կա մի բան, որ հետարքրասիրությամբ վառված միտքն է, ապա դա պատրաստված լինելն է:</p>

<p>Անշահախնդրությունը. սա է նմանօրինակ մոլուցքի ամենակարեւոր հատկանիշը։ Ոչ միայն այն պատճառով, որ դա լրջության զտիչ է, այլ որովհետև այն օգնում է ձեզ բացահայտել նոր գաղափարներ:</p>

<p>Դեպի նոր գաղափարներ տանող ուղիները միտված են անհեռանկարային թվալ: Եթե ​​դրանք խոստումնալից թվային, այլ մարդիկ արդեն հետազոտելիս կլինեին դրանք: Ինչպե՞ս են մարդիկ՝ ովքեր մեծ գործեր են կատարում, հայտնաբերում ճանապարհները, որոնք մյուսները անտեսում են: Ակնհայտ պատասխանն այն է, որ նրանք պարզապես ավելի լավ տեսիլքներ ունեն. քանի որ նրանք շատ տաղանդավոր են, նրանք տեսնում են ճանապարհներ, որոնք այլոք բաց են թողնում: Բայց եթե ուշադիր հետեւենք, թե ինչպես են կատարվում մեծ բացահայտումները կտեսնենք, որ դա այդքան էլ այդպես չէ: Դարվինը առանձնյակների վրա ավելի մեծ(քան մնացածը) ուշադրություն չէր դարձնում նրա համար որ կարծում էր, որ դա մեծ հայտնագործությունների կհանգեցնի: Նա պարզապես իսկապես անչափ հետաքրքրված էր նման բաներով:</p>

<p>Դարվինը չկարողացավ անջատել այդ հետաքրքրասիրությունը: Ռամանուջանը՝ նույնպես: Նրանք հայտնաբերեցին թաքնված ուղիները, ոչ թե որովհետև դրանք խոստումնալից էին թվում, այլ որովհետև նրանք չէին կարող դա չանել: Սա նրանց թույլ է տվել գնալ այնպիսի ճանապարհներով, որոնք ինչ-որ մեկը՝ ով պարզապես հավակնոտ է, անտեսել է:</p>

<p>Ո՞ր բանական անձնավորությունը կորոշի, որ մեծ վեպեր գրելու ճանապարհը պետք է սկսվեր մի քանի տարի ծախսելով երևակայական էլվիական լեզու ստեղծելով, ինչպես Թոլքինն է արել, կամ այցելելով հարավ-արևմտյան Բրիտանիայի յուրաքանչյուր ընտանիքի, ինչպես՝ Տրոլոպը: Ոչ ոք, այդ թվում՝ Թոլքինն ու Տրոլոպը։</p>

<p>Ավտոբուսի տոմսերի տեսությունը նման է Քարլայլի հանճարի մասին հայտնի սահմանմանը՝ որպես տանջանքին դիմանալու անսահման կարողություն: Բայց կա երկու տարբերություն: Ավտոբուսի տոմսերի տեսությունը պարզ է դարձնում, որ ցավ տանելու այս անսահման կարողության աղբյուրը ոչ թե անսահման ջանասիրությունն է, այլ այն անսահման հետաքրքրությունը, որ ունեն հավաքողները: Սա ավելացնում է մի կարևոր որակավորում եւս՝ տանջանքին դիմանալու անսահման կարողություն հանուն կարեւոր բանի:</p>

<p>Այսպիսով, ի՞նչն է կարևոր: Դուք երբեք չեք կարող վստահ լինել: Հենց այն պատճառով, որ ոչ ոք չի կարող նախապես գուշակել, թե որ ճանապարհն է խոստումնալից: Դուք կարող եք բացահայտել նոր գաղափարներ՝ աշխատելով բաների վրա որոնք ձեզ անսահման հետաքրքիր են:</p>

<p>Կան էվրիստիկայի միջոցներ, որոնք կարող եք օգտագործել կռահելու համար, թե արդյոք մոլուցքը կարեւոր բանի նկատամամբ է թե ոչ: Օրինակ ավելի խոստումնալից է, երբ ինչ-որ բան եք ստեղծում, այլ ոչ թե պարզապես սպառում եք ինչ-որ մեկի ստեղծածը: Ավելի խոստումնալից է, երբ հետաքրքրող առարկան դժվար է։ Հատկապես, եթե այն ավելի դժվար է այլ մարդկանց համար քան ձեզ: Տաղանդավոր մարդկանց մոլուցքներն ավելի հավանական է, որ խոստումնալից լինեն։ Երբ տաղանդավոր մարդիկ սկսում են հետաքրքրվել պատահական բաներով, դրանք իրականում այդքան էլ պատահական չեն:</p>

<p>Բայց երբեք չես կարող վստահ լինել։ Ահա մի հետաքրքիր գաղափար, որը եթե ճիշտ լինի կարող է բավական զգոնացնող լինել. հնարավոր է, որ նշանակալից աշխատանք կատարելու համար պետք է նաև շատ ժամանակ վատնել:</p>

<p>Շատ տարբեր ոլորտներում պարգևատրումը համաչափ է ռիսկին: Եթե այդ կանոնը այստեղ նույնպես գործում է, ապա ճանապարհներ գտնելու մեթոդը, որը տանում է դեպի իսկապես մեծ գործերի հետեւյալն է՝ պետք է պատրաստ լինել գործադրել մեծ ջանք այն բաների վրա, որոնք իսկապես անհեռանկարային են թվում։</p>

<p>Վստահ չեմ, արդյոք սա ճիշտ է թե ոչ: Մի կողմից, թվում է թե ժամանակդ չես վատնում քանի դեռ աշխատում ես ինչ-որ հետաքրքիր բանի վրա: Շատ բաներ ի վերջո օգտակար են դառնում: Բայց մյուս կողմից ռիսկի և պարգևի փոխհարաբերության կանոնն այնքան հզոր է, որ թվում է, որ այն գործում է ամենուր, որտեղ ռիսկը կա: Նյուտոնի դեպքը, համենայն դեպս, հուշում է, որ ռիսկի/պարգևատրման կանոնը գործում է այստեղ նույնպես: Նա հայտնի է իր մոլուցքով, որն աննախադեպ բեղմնավոր ստացվեց. օգտագործել մաթեմատիկան աշխարհը նկարագրելու համար: Բայց նա ուներ երկու այլ մոլուցք եւս՝ ալքիմիա և աստվածաբանություն, որոնք, թվում է, ժամանակի լրիվ վատնում էին: Սակայն նա «շահույթով» դուրս եկավ: Նրա խաղադրույքը, որը մենք հիմա անվանում ենք ֆիզիկա, այնքան լավ արդյունք տվեց, որ ավելի քան փոխհատուցեց մյուս երկուսին: Բայց արդյո՞ք անհրաժեշտ էին մյուս երկուսը, այն իմաստով, որ կա՞ր կարիք մեծ ռիսկի դիմելու նման մեծ բացահայտումներ անելու համար։ Չգիտեմ։</p>

<p>Ահա ավելի զգոնացնող գաղափար. կա՞ն այնպիսիք որոնց բոլոր խաղադրույքները վատն են: Հավանաբար դա տեղի է ունենում բավականին հաճախ: Սակայն մենք չգիտենք թե ինչ հաճախականությամբ, քանի որ այս մարդիկ հայտնի չեն դառնում։</p>

<p>Խրթինը միայն այն չէ, որ ճանապարհն սկսելուց «շահույթը» դժվար է կանխատեսել: Կարեւոր է նաեւ սկսել ճիշտ պահին: 1830 թվականն իսկապես լավ ժամանակ էր բնական պատմությամբ մոլեռանդ ձեւով հետաքրքրվելու համար: Եթե ​​Դարվինը ծնվեր 1809-ի փոխարեն 1709 թվականին, մենք երբեք նրա մասին չէինք լսի։</p>

<p>Ի՞նչ կարելի է անել նման անորոշության պայմաններում։ Լուծումներից մեկը ձեր խաղադրույքների հեջավորումն է(ներդրումային դիրք, որի նպատակն է նվազեցնել ներդրումների արդյունքում հավանական կորուստների կամ օգուտների ռիսկը), ինչն այս դեպքում նշանակում է ձեր անձնական մոլուցքների փոխարեն գնալ ակնհայտ խոստումնալից ճանապարհով: Բայց ինչպես ցանկացած ռիսկի նվազեցման դեպքում, դուք նվազեցնում եք պարգևը նույնպես: Եթե ​​դուք հրաժարվեք աշխատել այն ամենի վրա, ինչ ձեզ դուր է գալիս, որպեսզի հետևեք ավելի պայմանականորեն հավակնոտ ճանապարհի, կարող եք բաց թողնել մի հրաշալի բան, որն այլապես կբացահայտեիք: Շատ հաճախ տեղի է ունենում հենց այսպես, գուցե նույնիսկ ավելի հաճախ, քան այն հանճարների արած խաղադրույքները, որոնք ամբողջապես ձախողվում են:</p>

<p>Մյուս լուծումը՝ թույլ տալ ձեզ հետաքրքրվել բազմազան բաներով: Դուք չեք նվազեցնի ձեր վերելքի հավանականությունը, եթե անցում կատարեք իրական հետաքրքրությունների միջև: Բայց այստեղ նույնպես կա վտանգ. եթե դուք աշխատում եք շատ տարբեր նախագծերի վրա, հնարավոր է բավականաչափ չխորանաք դրանցից ոչ մեկի մեջ:</p>

<p>Ավտոբուսի տոմսերի տեսության հետաքրքրաշարժ կետերից մեկն այն է, որ այն կարող է օգնել բացատրել, թե ինչու են տարբեր տեսակի մարդիկ աչքի ընկնում տարբեր տեսակի աշխատանքների մեջ: Հետաքրքրասիրությունը շատ ավելի անհավասարաչափ է բաշխված, քան կարողությունը: Եթե ​​բնական կարողություններն այն ամենն են, ինչ հարկավոր է մեծ գործեր անելու համար, և դրանք հավասարաչափ են բաշխված, ապա պետք են տեսություններ՝ բացատրելու համար բոլոր շեղված բաշխվածությունները նրանց մեջ, ովքեր իրականում մեծ աշխատանք են կատարում տարբեր ոլորտներում: Հնարավոր է, որ շեղումների մեծ մասն ավելի պարզ բացատրություն ունի. տարբեր մարդկանց հետաքրքրում են տարբեր բաներ:</p>

<p>Ավտոբուսի տոմսերի տեսությունը նաև բացատրում է, թե ինչու է երեխաներ ունենալուց հետո մեծ գործեր կատարելու հավանականությունը ընկնում: Հետաքրքրությունն այստեղ արդեն պետք է մրցակցի ոչ միայն արտաքին խոչընդոտների, այլև մեկ այլ հետաքրքրության հետ, որը մարդկանց մեծամասնության համար չափազանց հզոր է: Երեխաներ ունենալուց հետո ավելի դժվար է աշխատանքի համար ժամանակ գտնելը, բայց դա հեշտ մասն է: Իրական փոփոխությունն այն է, որ չես ուզում:</p>

<p>Սակայն ավտոբուսի տոմսերի տեսությունը առաջարկում է մեծ գործերը խրախուսելու մեթոդներ: Եթե ​​հանճարի բաղադրատոմսը պարզապես բնական կարողությունն ու քրտնաջան աշխատանք է, ապա մենք միայն կարող ենք հուսալ, որ ունենք շատ կարողություններ և աշխատենք այնքան, որքան կարող ենք: Բայց եթե հետաքրքրությունը հանճարի կարևոր բաղադրիչն է, մենք կարող ենք, զարգացնելով հետաքրքրությունը, զարգացնել նաեւ հանճարը:</p>

<p>Օրինակ, որոշ հավակնոտներին ավտոբուսի տոմսերի տեսությունը հուշում է, որ մեծ գործեր կատարելու համար հարկավոր է մի փոքր հանգստանալ։ Փոխարենը ատամներդ կրճտացնես ու ջանասիրաբար հետամուտ լինես դեպի այն բաները, որ ըստ հավասարակիցներիդ ամենախոստումնալիցն են թվում, գուցե պետք է փորձես ինչ-որ բան անել պարզապես զվարճանքի համար: Եթե դուք գտնվում եք փակուղու մեջ, սա կարող է լինել վեկտոր որը կհանգեցնի շրջադարձի:</p>

<p>Ինձ միշտ դուր է եկել Համինգի հանրահայտ երկիմաստ հարցը՝ որո՞նք են ձեր ոլորտի ամենակարևոր խնդիրները, և ինչո՞ւ դուք չեք զբղվում դրանցից որեւէ մեկով: Սա ինքդ քեզ ցնցելու հիանալի միջոց է: Օգտակար մտավարժանք. եթե կարողանայիք մեկ տարի արձակուրդ վերցնել՝ աշխատելու մի բանի վրա, որը հավանաբար կարևոր չէր լինի, բայց իսկապես հետաքրքիր կլիներ, ի՞նչ կլիներ դա:</p>

<p>Ավտոբուսի տոմսերի տեսությունը նաև առաջարկում է միջոց՝ տարիքի հետ տեմպը դանդաղեցնելուց խուսափելու համար: Հավանաբար, պատճառը, որ մարդիկ ավելի քիչ նոր գաղափարներ են ունենում երբ մեծանում են այն չէ, որ նրանք կորցնում են իրենց առավելությունը: Պատճառներից մեկը կարող է լինել կայանալուց հետո այլևս անպատասխանատու կողմնակի նախագծերի հետ առնչվել չուզենալը, ինչպես կարող էիք երիտասարդ ժամանակ, երբ ոչ ոքի չէր հետաքրքրում ձեր արածը:</p>

<p>Դրա լուծումն ակնհայտ է՝ մնա անպատասխանատու։ Այնուամենայնիվ, դա դժվար է, քանի որ պատահական նախագծերը, որոնք դուք ձեռնարկում եք անկումը կանխելու համար, կողմնակի մարդկանց համար կթվան որպես դրա ապացույց: Դուք ինքներդ համոզված չեք լինի նրանք սխալ են թե ոչ: Բայց գոնե ավելի հաճելի կլինի աշխատել ձեր ուզածի վրա:</p>

<p>Նույնիսկ հնարավոր է, որ մենք կարողանանք երեխաների մեջ զարգացնել ինտելեկտուալ ավտոբուսի տոմսեր հավաքելու սովորություն: Կրթության ստանդարտ պլանն է՝ սկսել լայն հետաքրքրություններից, այնուհետև աստիճանաբար խորանալ կոնկրետ առարկաների մեջ: Բայց երեխաներիս հետ ես ճիշտ հակառակն եմ անում։ Ես գիտեմ, որ կարող եմ հույս դնել դպրոցի վրա լայն, մակերեսային գիտելիքնեի մասով, ուստի ես նրանց հետ զբաղվում եմ խորը գիտելիքներով:</p>

<p>Երբ հանկարծ ինչ-որ բան գրգռում է նրանց հետաքրքրությունը, կոչ եմ անում խորանալ որքան հնարավոր է՝ ավտոբուսի տոմսեր հավաքողների նման: Ես դա չեմ անում ավտոբուսի տոմսերի տեսության պատճառով: Ես դա անում եմ, քանի որ ուզում եմ, որ նրանք զգան սովորելու բերկրանքը։ Նրանք երբեք չեն զգա նույնը մի բանի նկատմամբ, որը ես ստիպում եմ նրանց սովորել: Դա պետք է լինի նրանց հետաքրքրող մի բան։ Ես պարզապես գնում եմ նվազագույն դիմադրության ճանապարհով, իսկ խորությունը միայն կողմնակի արդյունք է: Փորձելով ցույց տալ նրանց սովորելու բերկրանքը, արդյունքում սովորեցնում եմ նրանց խորանալ:</p>

<p>Կունենա՞ սա ինչ-որ ազդեցությույն: Գաղափար չունեմ: Այս անորոշությունը հենց ամենա հետաքրքիր մասն է: Շատ բան կա դեռ սովորելու՝ իմաստալից, մեծ բաների հասնելու մեթոդների մասին: Որքան էլ հին թվա մարդկային քաղաքակրթությունը, այն իրականում դեռ շատ երիտասարդ է, եթե մենք դեռ չենք սովորել նման հիմնարար բաներից գլուխ հանել: Հետաքրքիր է մտածել, որ դեռևս կան չարված բացահայտումներ բացահայտումների մասին: Եթե, իհարկե, դա ձեզ հետաքրքիր է։</p>]]></content><author><name></name></author><summary type="html"><![CDATA[Պոլ Գրեմի The Bus Ticket Theory of Genius-ի թարգմանությունը:]]></summary></entry><entry><title type="html">Of Life</title><link href="http://localhost:4000/blog/2022/oflife/" rel="alternate" type="text/html" title="Of Life" /><published>2022-01-03T20:39:00+01:00</published><updated>2022-01-03T20:39:00+01:00</updated><id>http://localhost:4000/blog/2022/oflife</id><content type="html" xml:base="http://localhost:4000/blog/2022/oflife/"><![CDATA[<p>Hi there. It’s the first month of year of 2022. By the end of this month it will hit my second year living abroad. So, I decided to reflect on the subject a bit.</p>

<p>It all happened quite impulsively. The year was 2019. I was in the middle of renovating my new apartment in Yerevan. Then like it always happens I received a call from a recruiter. I decided to give it a try for the sake of gauging my strength and finding out where I stand. The process was quite standard: prep, interview, offer. Before the interview I didn’t put much effort to actually think of moving abroad. Though, I was always quite open to it. But the real mental hardship began when I received an offer. That was the time when I realised that “this was it”, I was on the verge of leaving my homeland. Long story short, after discussing it with my family I decided to leave with my girlfriend (now my wife). They all were extremely supportive. I can’t be enough grateful. The idea was to go for fun and adventures, explore the world for ~a year and then go back. So, after bringing the renovation of the apartment to its logical end and living there only for 10 days we pulled out. It was the dawn of 2020.</p>

<p>Moving felt sad. But also the anticipation of adventures and cool life experiences kept our heads up. The process of settling in Amsterdam was quite typical. There were some real frustrations related to crazy Amsterdam housing market but we overcame it. I met my colleagues and was in fact full of excitement. For the first 4 weeks everything seemed to be going fine. I was ramping my new job up and also was full of energy to explore the country. Then The Pandemic hit. The rest about it is history.</p>

<p>We quickly found ourselves in a very mundane and boring reality. Life started to feel like an endless cycle of eating and working. Our only activity besides that was walking in the parks. Not long after, another unfortunate event happened. This time it was in our personal lives, I won’t disclose the further details here. That made us use WFH situation and go back to Armenia for a month. We were there when Armenia got involved in a tragic war. It was and is still horrible.</p>

<p>After awhile we came to a realisation that we had torn apart the initial plan we had of moving abroad in our heads. It needed a revision. Partly it was because we felt we didn’t have any adventures at all. And because I was not sure that I even wanted to go back to the country we have today (not only because of war, it’s a long topic). So, we began to inwardly prepare ourselves to remain for a longer period.</p>

<p>2021 felt comparatively better. We explored Europe and the Netherlands a bit more. Got used to our new routines. Currently, I find walking in the Oosterpark with electro music in my ears and indulging myself with having a snack or fritz-kola in the nearby bar Bukowski exceedingly enjoyable. When longing for a homeland we go to an Arabic neighbourhood :]. There we devour the earth’s most delicious Shawarma from Tigris&amp;Euphrates. On a more secular note, I like biking and watching people biking. Especially, watching moms biking with their kids in the bike’s front. We also have a couple of friends here with whom we like to hang out. Although, I have to admit that sometimes I find the rhythm of Amsterdam rather boring. But swiftly enough I start to have contradicting thoughts. As the vibe and ambience of Amsterdam feels weirdly pleasant. I also like the pragmatism and the directness of Dutch people. What I hate is learning their language and the soul-intrusive winds. But don’t pay much attention. In reality Amsterdam is a nice place and nowhere near to an image people outside of NL have about it. Having said that, I have to confess that I can’t value enough the free access to psychedelics here. About it, hopefully, in another post. I also like the museums and those gold sunny days when everyone is rushing out. Dutchies tend to cancel all the meetings and reprioritise everything merely for going out and consuming every bit of sunshine out there. Yeah! that cute and adorable Dutch laid-back culture. Dutchies worship the sun. But they also embrace the coziness the moody weather brings. It also propels reading books. I find myself to have an urge of reading here like in no other place. Irrational yet true. Despite of everything, the experience we had here made us a better person. So, there’s definitely a sense of growth and maturing.</p>

<p>But.</p>

<p>On some lonely winter nights I find myself pondering about the purpose of me being here. I miss my family and friends in Armenia. And feel nostalgic about some episodes of my life in Armenia. I even feel that I used to have a sense or purpose more there than here in Amsterdam. Still, I want to think it’s a misrepresentation of my wistful brain. I miss not having a language barrier and having a feeling of safety. It’s dead safe in Amsterdam. But I’m not about it, you got it. I find myself thinking on topics of national identity and human condition more often now than I used to when I was in Armenia. But, I don’t want to thrust myself in a pathetic corner. So, I rather convince me to think of these matters from just a philosophical point of view. Quote time:</p>
<blockquote>
  <p>“Where is the character at home? The question bears less on a geographical territory than a rhetorical territory. The character is at home when he is at ease in the rhetoric of the people with whom he shares life. The sign of being at home is the ability to make oneself understood without too much difficulty, and to follow the reasoning of others without any need for long explanations. The rhetorical country of a character ends where his interlocutors no longer understand the reasons he gives for his deeds and actions, the criticisms he makes or the enthusiasms he displays. A disturbance of rhetorical communication marks the crossing of frontier, which should of course be envisaged as a border zone, a marchland, rather than a clearly drawn line”.</p>

  <p>Vincent Descombes</p>
</blockquote>

<p>I used to think and get depressed on this kind of topics much more often. But lately I began to accept the reality and come to peace. I don’t know yet if it’s good or bad. Maybe, it’s how alienating from a homeland feels like, maybe it’s temporary. But I actually find it quite pleasant and healthy. As a result I don’t want to have hard set plans and want to let life flow its way. I don’t know where I’ll end up eventually. I’m inclined to think of life of being about enjoying every bit of existence. Not in a consumeristic sense. But more by self reflection, learning and embracing the magic of life. And thinking less of aChiEveMeNts. Thinking less of choosing a place to live. Being much more open to experiences. Realising the tininess and the vastness of life. Being useful.</p>

<p>So, happy new year friends! and let the spontaneity make its mysterious play and hopefully bring you more of a joy than suffer.</p>]]></content><author><name></name></author><summary type="html"><![CDATA[Hi there. It’s the first month of year of 2022. By the end of this month it will hit my second year living abroad. So, I decided to reflect on the subject a bit.]]></summary></entry><entry><title type="html">Պարզ ու ժամանակից հետ ընկած խնդիրներ ու հույզեր</title><link href="http://localhost:4000/blog/2020/david-foster-water/" rel="alternate" type="text/html" title="Պարզ ու ժամանակից հետ ընկած խնդիրներ ու հույզեր" /><published>2020-12-20T21:20:00+01:00</published><updated>2020-12-20T21:20:00+01:00</updated><id>http://localhost:4000/blog/2020/david-foster-water</id><content type="html" xml:base="http://localhost:4000/blog/2020/david-foster-water/"><![CDATA[<p><em><a href="https://hy.wikipedia.org/wiki/%D4%B4%D5%A5%D5%B5%D5%BE%D5%AB%D5%A4_%D5%96%D5%B8%D5%BD%D5%A9%D5%A5%D6%80">Դեյվիդ Ֆոսթերի</a> ելույթներից <a href="https://www.theguardian.com/books/2008/sep/20/fiction">մեկի</a> սիրողական ու արագ թարգմանություն</em></p>

<p>Երկու ձուկ իրենց համար լողալիս են լինում, մեկ էլ հանդիպում են դիմացից եկող մի ծեր ձկան, ով գլխով է անում սրանց ու ասում. «Բարի օր տղերք, հըն, ո՞նց ա ջուրը»: Սրանք մի փոքր էլ են շարունակում ճամփան ու վերջապես էս ձկներից մեկը թեքվում է դեպի մյուսը ու հարցնում. «Ջուրն ի՞նչ բան ա»:</p>

<p>Եթե անհանգստացար, որ ես ինձ ներկայացնելու եմ որպես ծեր ու իմաստուն ձուկ ու փորձելու եմ քեզ բացատրել թե ջուրն ինչ է, ապա խնդրում եմ հանգստանալ. դա այդպես չէ: Ես այդ ծեր ու իմաստուն ձուկը չեմ: Ձկան պատմության ուղղակի իմաստն այն է, որ ամենից ակնհայտ, համատարած ընդունված ու կարեւոր իրողությունները հաճախ այնպիսիք են, որոնք նկատելը կամ դրանց մասին արտահայտվելը ամենա դժվարն է: Որպես հայերեն մի նախադասություն սա իհարկե ծեծված տափակություն է, բայց փաստն այն է, որ չափահաս կյանքի ամենօրյա առվափոսերում, ծեծված տափակությունները կարող են կյանքի ու մահվան կարեւորություն ունենալ: Սա կարող է հնչել որպես չափազանցություն, կամ աբստրակտ անհեթեթություն: Դրա համար առաջարկում եմ մանրանալ…
Իրերի ահռելի մեծ տոկոսը, որոնց մեջ ես հակված եմ ավտոմատացված կերպով համոզված լինելու, պարզվում է, մոլորություններ են ու բոլորովին սխալ են: Ահա, մի օրինակ կատարյալ սխալականության, որի մեջ ես ինքնաբերաբար վստահ եմ՝ իմ անմիջական կենսափորձի մեջ ամեն բան սնում է հավատն առ այն, որ ես եմ բացարձակ կենտրոնը տիեզերքի, ես ամենա իրականն եմ, ամենա վառ ու կենդանի անձն եմ որ գոյություն ունի: Մենք հազվադեպ ենք խոսում այս տեսակ բնական ու բազային ինքնակենտրոնացվածության մասին, քանի որ դա չափազանց վանող է, բայց խորքում, այն նույնն է գրեթե բոլորի համար: Սա մեր լռելյայն կարգավորումն է՝ մեխած մեր մեջ ծնդյան պահից: Մտածիր սրա մասին, չկա մի փորձ, որը դու ունեցել ես ու որի բացարձակ կենտրոնում չես եղել հենց դու: Աշխարհը, որն ապրում ես դու՝ քո առջեւում է, կամ հետեւում, քո ձախ կամ աջ կողմում է, քո TV-ի մեջ, քո մոնիտորի կամ ինչ որ է: Մնացած մարդկանց մտքերն ու զգացմունքները պետք է հասցվեն քեզ ինչ-որ կերպով, բայց քո սեփականներն այնքան անհապաղ են, շտապ ու իրական. դու ինձ հասկացար: Միայն խնդրում եմ, մի մտահոգվիր, ես քեզ չեմ պատրաստվում քարոզել կարեկցանք, ուղղորդվածություն դեպի այլոց կամ այսպես կոչված «առաքինությունները»: Սա առաքինության հարց չէ, սա իմ բնական, մեխած, լռելյայն կարգավորումներից ազատվելու կամ դրանք փոխելու ուղղությամբ աշխատել ընտրելու հարցն է, որոնք խորապես ու ուղղակիորեն հակում են լինելու եսակենտրոն, տեսնելու ու վերծանելու ամեն ինչ սեփական ԵՍ-ի պրիզմայի միջով:</p>

<p>Դիցուք, միջին վիճակագրական մի օր է, դու արթնանում ես առավոտյան ու գնում դժվարին աշխատանքիդ, կպած աշխատում ես ինը-տաս ժամ. օրվա վերջում դու հոգնած ես, ճնշված,  միայն մի բան ես ուզում՝ գնալ տուն, ունենալ լավ ընթրիք, գուցե լիցքաթափվել մի քանի ժամ ու վաղաժամ պառկել քնելու, քանի որ հաջորդ օրն առավոտյան պետք է արթնանաս ու այս ամենը կրկնես նորից: Սակայն, դու հիշում ես, որ տանը ուտելիք չկա. դու չես հասցրել գնալ խանութ այս շաբաթ՝ քո խառը ու դժվարին աշխատանքի պատճառով, այսպիսով, հիմա դու պետք է աշխատանքից հետո նստես մեքենադ ու գնաս սուպերմարկետ: Աշխատանքային օրվա ավարտն է ու երթեւեկությունը չափազանց վատն է, հետեւաբար խանութ հասնելդ տեւում է ավելի երկար քան պետք էր։ Վերջապես տեղ ես հասնում ու հայտնվում չափազանց մարդաշատ սուպերմարկետում, քանի որ իհարկե սա այն ժամն է, երբ այլ մարդիկ նույնպես աշխատանքից հետո փորձում են հասցնել որոշ մթերային գնումներ անել։ Եւ ահա խանութը սոսկալի լյումինեսցենտային լուսավորությամբ է համակված, ներարկված հոգեխիլ Muzak-ով կամ ժեխ-կորպորատիվ փոփով, մի խոսքով սա վերջին տեղն է որտեղ դու կուզենայիր հայտնվել, բայց դու չես կարող հենց այնպես արագ մտնել ու դուրս գալ, դու ստիպված ես թափառել հսկայական ու գերպայծառ խանութի մարդաշատ միջանցքներով ու գտնել քեզ հարկավոր իրերը, դու ստիպված ես քո անպիտան սայլակով մանեւրել մնացած հոգնած ու շտապող մարդկանց սայլակների միջով, ու իհարկե այնտեղ են նաեւ սառած, դանդաղկոտ, ծեր մարդիկ ու մեծածավալ մարդիկ ու երեխաներ՝ ովքեր խցանում են միջանցքները, ու դու ստիպված ես կրճտացնել ատամներդ, փորձես լինել քաղաքավարի ու խնդրես որպեսզի նրանք քեզ տեղ տան։ Եւ ի վերջո, դու վերցնում ես ընթրիքիդ բոլոր պարագաները, սակայն այժմ էլ պարզվում է, որ անհրաժեշտ քանակի ազատ դրամարկղներ չկան չնայած օրավերջյան աճապարանքին, այսպիսով դրամարկղի մոտի հերթը աներեւակայելի երկար է. հիմար ու վրդովեցուցիչ իրավիճակ, այնուամենայնիվ դու չես կարող կատաղությունդ թափել դրամարկղի մոտ աշխատող ջղագրգիռ կնոջ վրա:
Ինչեւէ, վերջապես հասնում ես դրամարկղին, վճարում ուտելիքի համար ու սպասում չեկին, ապա քեզ մաղթվում է «հաճելի օր» մի ձայնով, որը բացարձակապես մահվան ձայնն է: Հետո դու սայլակովդ պետք է քարշ տաս քո անդուր, փխրուն պլաստիկ տոպրակները մարդաշատ, խորդուբորդ ու աղտոտված ավտոկայանատեղիով ու փորձես լցնել այդ բոլորը մեքենայիդ մեջ այնպես, որ տուն գնալու ճամփին ոչմիբան դուրս չպրծնի տոպրակից ու չգլորվի բեռնախցիկում, ու հետո դու պետք է քշես հետ՝ դանդաղ, ծանր ու ջպոտ պիկ ժամի երթեւեկության միջով, եւն, եւն։
Բանն այն է, որ այս չնչին ու հիասթափեցնող քաքը ճիշտ պահն է ընտրողականության ուղղությամբ աշխատանք տանելու համար։ Քանի որ խցանումները, մարդաշատ միջանցնքերն ու դրամարկղի մոտի երկար հերթերն ինձ ժամանակ են տալիս մտածելու, ու եթե ես չկայացնեմ գիտակցված որոշում թե ինչի մասին մտածեմ ու ինչին ուշադրություն դարձնեմ, ապա ես կկատաղեմ ու ողորմելի կլինեմ ամեն անգամ, երբ ստիպված եմ ուտելիք գնել, քանզի իմ բնական լռելյայն կարգավորումը անտարակուսելի փաստում է, որ սրա նման իրադրությունները իրապես իմ մասին են, իմ քաղցի ու հոգնածության մասին են, իմ հնարավորինս շուտ տուն ընկնելու ցանկության մասին ու ովքե՞ր են էս բոլոր մարդիկ, որ ոտքիս տակ են ընկնում: Ու տես ինչ վանող են դրանցից շատերը ու ինչքան հիմար, ինչքան կովի տեսքով, մեռած աչքերով ու անմարդկային են թվում նրանք էս դրամարկղային հերթի մեջ, կամ ինչ վրդովեցուցիչ ու կոպիտ է որ սրանք բարձր խոսում են իրենց հեռախոսներով՝ հերթի մեջտեղում կանգնած, ու տես ինչքան խորապես անարդար է այս ամենը՝ ես էշի պես աշխատել եմ ամբողջ օրը, սովամահ ու հոգնած եմ, ու ես նույնիսկ չեմ կարողանում հասնել տուն մի կտոր հաց ուտելու համար, չեմ կարողանում լիցքաթափվել էս գրողի տարած հիմար մարդկանց պատճառով:</p>

<p>Կամ, եթե ես իմ լռելյայն կարգավորման ավելի սոցիալականապես գիտակցված վիճակում եմ, ես կարող եմ անց կացնել օրավերջյան խցանումը ջղայինություն ու զզվանք ապրելով բոլոր զռլամա, բութ, գծերն արգելափակող ջպերի, Համմերների ու  V12 փիքափների վրա, որ անխնա վառում են իրենց անօգուտ, ագահ, 40-գալոն գազը, ու կարող եմ մտորել էն փաստի շուրջ, որ բամպերների հայրենասիրական կամ կրոնական պիտակները թվում է թե միշտ ամենամեծ, ամենա զզվելիորեն ագահ փոխադրամիջոցների վրա են, որ վարվում են ամենա այլանդակ, ամենա անխոհեմ ու ագրեսիվ վարորդների կողմից, որոնք սովորաբար հեռախոսով խոսելիս են լինում, երբ դիմացդ կտրում են, որպեսզի 20 հիմար-մետր առաջ անցնեն խցանման մեջ, ես նաեւ կարող եմ մտածել նրա մասին թե մեր երեխաների երեխաները ինչպես են մեզ արհամարհելու նրա համար, որ մենք վառել ենք ապագայի վառելիքը ու հավանաբար եղանակի հերն էլ անիծել, ու ընդհանրապես ինչքան փչացած, հիմար ու զզվելի ենք մենք բոլորս, ու էս ամեն ինչը պարզապես աղբակույտ է։
Ես կարող եմ ընտրել մտածել այսպես, շատ լավ, շատերս ենք այդպես անում. միայն թե նման կերպ մտածելը հակված է լինել այնքան հեշտ ու ավտոմատ, որ սա նույնիսկ ընտրություն չէ: Այս կերպ մտածելը իմ բնական, լռելյայն կարգավորումն է: Սա ավտոմատացված, անգիտակցական ձեւն է, որով ես ապրում եմ իմ չափահաս կյանքի ձանձրալի, հիասթափեցնող, մարդաշատ պահերը, երբ ես գործում եմ ավտոմատացված ու անգիտակցական հավատքով, որ ես եմ աշխարհի կենտրոնը եւ իմ անմիջական կարիքներն ու զգացմունքները հենց այն են որոնք պետք է որոշեն աշխարհի նախապատվությունները: Բանն այն է, որ  նմանատիպ իրավիճակների մասին մտածելու ակնհայտորեն տարբեր ձեւեր կան: Խցանման մեջ, ճամփես պարապուրդի մատնող այդ բոլոր փոխադրամիջոցները… անհավանական չէ, որ որոշ էդ ջպերում գտնվող մարդիկ նախկինում ենթարկվել են սարսափելի ավտովթարների ու հիմա գտնում են վարելը այնքան տրավմատիկ, որ իրենց թերապեւտը կարգադրել է նրանց վերցնել հսկայական, ծանր ջպեր, որպեսզի նրանք իրենց բավականաչափ ապահով զգան վարելիս, կամ հնարավոր է որ այն Համմերը, որ հենց նոր դիմացս դուրս եկավ, վարում է մի մարդ, ում փոքրիկ, վնասված կամ հիվանդ երեխան նստած է նրա կողքին, ու նա փորձում է շտապ հասնել հիվանդանոց, ու նա շատ ավելի մեծ ու տրամաբանական շտապանքի մեջ է քան ես. իրականում այդ ես եմ ով հայտնվել է նրա ճանապարհին:</p>

<p>Ու նորից, խնդրում եմ չկարծես թե ես ուզում եմ քեզ բարոյական խրատներ տալ, կամ պնդում եմ, որ դու «պետք է» այդպես մտածես, կամ որ որեւէ մեկը քեզանից սպասում է ինքնաբերաբար այդպես անել. այդպես մտածելը բարդ է, դա պահանջելու է կամք ու մտավոր ջանք, ու եթե դու ինձ նման ես, որոշ օրերի դու ունակ չես լինի այդպես մտածել, կամ էլ  ուղղակի համառորեն չես ուզենա: Բայց, համարյա միշտ, եթե դու բավականաչափ գիտակցող ես որպեսզի տաս քեզ այդ ընտրության հնարավորությունը, դու կարող ես ընտրել այլ կերպ ընկալել այս չաղ, մեռած աչքերով, գերշպարված տիկնոջը ով հենց նոր դրամարկղի հերթի մեջ գոռաց երեխայի վրա, միգուցե միշտ չէ որ նա այդպիսինն է, գուցե արդեն երեք անքուն գիշեր է ինչ նա բռնում է ոսկորի քաղցկեղից մեռնող իր ամուսնու ձեռքը, կամ գուցե այս տիկինը Motor Vehicles Dept-ում ցածր աշխատավարձով ծառայող մեկն է, ով հենց երեկ օգնել է ամուսնուդ լուծել մղձավանջային մի քաշքշուկ՝ փոքրիկ «բյուրոկրատական բարություն» ցուցաբերելու միջոցով: Իհարկե սրանցից ոչմեկը այնքան էլ հավանական չէ, բայց նաեւ անհնար էլ չէ. կախված նրանից թե ինչ կընտրես ենթադրել: Եթե դու էլ ինքնաբերաբար վստահ ես, որ գիտես իրականությունը ու ով ու ինչն է իրոք կարեւոր, եթե ուզում ես գործել քո լռելյայն կարգավորումներով, ապա դու էլ ինձ պես, չես ենթադրի հնարավորություններ, որոնք անմիտ ու ոչ վրդովեցուցիչ չեն: Բայց, եթե դու իսկապես սովորել ես թե ինչպես մտածել ու ուշադրություն դարձնել, ապա կհասկանաս որ ունես ուրիշ տարբերակներ եւս: Քո ուժերը կներեն ապրել այդ մարդաշատ, բարձրաձայն, դանդաղ, դժոխային-սպառողական տիպի իրավիճակները, որպես ոչ միայն իմաստալից այլեւ սրբազան՝ լցված նույն ուժերով, որ լուսավորում են աստղերին. կարեկցանք, սեր, ամենի ենթամակերեսային միասնություն: Այնպես չէ, որ այս խորհրդավոր բանը պարտադիր ճիշտ է, միակ բանը որ մեծատառ Ճ-ով Ճշմտարիտ է այն է, որ դու ես որոշում ինչպես տեսնել այդ բանը:  Դու գիտակցված ձեւով որոշում ես ինչն ունի նշանակություն, ինչը՝ ոչ: Դու որոշում ես ինչ երկրպագել:</p>

<p>Ահա մի ուրիշ ճշմարտություն: Չափահաս կյանքի ամենօրյա առվափոսերում, չկա այն ինչ մենք կոչում ենք աթեիզմ: Չկա չերկպագել: Բոլորն են երկրպագում: Միակ ընտրությունը, որ մենք ունենք. ինչ երկրպագել: Ու ակնառու է այն պատճառը, որ մենք ընտրում ենք երկրպագել ինչ որ տեսակի աստծո կամ հոգեւոր տիպի բանի, լինի դա ՀՔ-ն թե Ալլահը, Յահվեն թե  Վիկկա մայր-աստվածը կամ Չորս Ազնիվ Ճշմարտությունները կամ ինչ-որ անկոտրում բարոյական սկզբունքների բազմություն, քանզի գրեթե ամեն այլ կուռքի առարկա կուտի քեզ հում-հում: Եթե երկրպագես փողն ու իրերին, եթե դրանք են կյանքիդ իմաստը, երբեք չես ունենա դրանցից բավականաչափ շատ: Երբեք չես զգա, որ բավականաչափ ունես: Սա է ճշմարտությունը: Երկրպագիր սեփական մարմինդ, գեղեցկությունդ, սեռական հմայքդ ու միշտ կզգաս տգեղ, ու երբ ժամանակն ու տարիքը զգացնել տան, դու կմեռնես միլիոնավոր մահերով մինչեւ դրանք վերջնականապես քեզ տեղը կդնեն: Ինչ որ կերպ, մենք այս ամենն արդեն գիտենք, սա կոդավորված է եղել առասպելներում, առածներում, կլիշեներում, էպիգրամներում, առակներում. յուրաքանչյուր հզոր պատմության կմախքը: Բարդությունը՝ այս ամենը ամենօրյա գիտակցական կյանքի առջեւում պահելն է: Երկրպագիր իշխանությունը ու կզգաս քեզ թույլ ու վախկոտ, ու կարիք կունենաս էլ ավելի շատ իշխանության՝ այդ վախը հեռու պահելու համար: Երկրպագիր ինտելեկտդ, խելացի թվալու ցանկությունդ ու կվերջացնես զգալով քեզ հիմար, խարդախ, մշտապես բացահայտված լինելու եզրին կանգած:
Այս բոլոր երկրպագման ձեւերի ծուղակն այն չէ, որ դրանք չար կամ մեղսավոր են, այլ այն որ դրանք չգիտակցված են: Լռելյայն կարգավորումներ են: Դրանք այնպիսին են, որոնց մեջ դու ներքաշվում ես աստիճնաբար, օրը օրի հետեւից, իրերը տեսնելու ու արժեքները չափելու մեջ դառնալով ավելի ու ավելի ընտրողական, առանց երբեք էլ ամբողջությամբ գիտակցելու թե ինչ ես իրականում անում դու: Ու աշխարհը հետ չի պահի քեզ լռելյայն կարգավորումներովդ գործելուց, քանի որ տղամարդկանց, փողի ու իշխանության աշխարհը բավականաչափ ներդաշնակ է վախի ու արհամարհանքի, հիասթափության ու փափագի և ԵՍ-ի պաշտամունքի բզզոցի հետ: Ներկայիս մեր մշակույթը այդ ուժերին ընտելացրել է այնպես, որ հանգեցնի արտասովոր հարստության, հարմարավետության և անձնական ազատության, մեր սեփական գանգաչափ թագավորությունների լորդերը լինելու ազատության, միայնակ՝ ամբողջ արարչության կենտրոնում: Բայց հազար ու մի տեսակ այլ ազատություններ էլ կան, ու այն տեսակի մասին, որն ամենից թանկարժեքն է, հաճախ խոսքեր չես լսի այս մեծ ու անծայր աշխարհում, որտեղ հաղթանակները, նվաճումներն ու ցուցադրականությունն է տիրում: Ամենա կարեւոր տեսակի ազատությունը ներառում է ուշադրություն, գիտակցվածություն, կարգապահություն, ջանք, ուրիշների նկատմամբ իսկապես հոգ տանելու ու զոհողության գնալու կարողություն՝ կրկին ու կրկին, անթիվ մանր-մունր ոչ սեքսուալ եղանակներով. ամեն օր: Սա է ազատությունը: Այլընտարնքը՝ անգիտակից վիճակն է, լռելյայն կարգավորումը, առնետավազքը, ինչ-որ բան «կարելի էր ունենալ»-ու ու ինչ-որ անսահման բան արդեն կորցրած լինելու կրծող զգացողությունը:</p>

<p>Գիտեմ, որ այս նյութը հավանաբար զվարճալի, կայֆոտ ու մեծապես ոգեշնչող չի թվում: Ի՞նչ է սա, որքանով որ ես տեսնում եմ, սա ճշմարտությունն է առանց ինչ-որ հռետորաբանական անհեթեթությունների: Պարզ է, որ դու ազատ ես մտածել այն, ինչ ցանկանում ես: Բայց, խնդրում եմ, մի վերաբերվիր սրան որպես մի «մատ թափ տվող, դոկտոր Լաուրայոտ» քարոզ: Սա բարոյականության, դավանանքի, դոգմայի կամ մահվանից հետո կյանքի մասին մեծ ու շքեղ հարցերի մասին չէ: Սա մեծատառ Ճ-ով Ճշմարտությունն է կյանքի մասին մահվանից առաջ: Սա 30-ին, կամ գուցե 50-ին, առանց գլխիցդ խփելու ցանկության ձգելու մասին է: Սա պարզ գիտակցվածության մասին է։ Գիտակցվածություն՝ իրական ու էական բաների, որոնք այնքան թաքնված են մեր բաց աչքերի առաջ, որ մենք ստիպված ենք անընդհատ հիշեցնել ինքներս մեզ. «Սա ջուր է, սա ջուր է»:</p>]]></content><author><name></name></author><summary type="html"><![CDATA[Դեյվիդ Ֆոսթերի ելույթներից մեկի սիրողական ու արագ թարգմանություն]]></summary></entry></feed>